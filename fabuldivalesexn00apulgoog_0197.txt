186 anon m esrcnu

Deam¹¹¹ eamque voculas omnimodas edocens recinere.
Proxime ripam vago pastu lasciviunt comam fluvii ton·
dentes capellae. Hircosus Deus sauciam Psychem, at-
que defectam, utcunque cassis eius non inscius, clemen-
ter ad se vocatam, sic permulcet verbis lenientibus:

“Puella, scitula, sum quidem rusticanus, et opilio
sed senectutis prolixae beneficio multis experimentis
instructus. Verum, si recte coniecto, quod profecto,
prudentes viri divinationem autumant, ab isto titu-
bante et saepius vacillante vestigio, deque nimio pal·
lore corporis, et assiduo suspiritu, imo et ipsis moe-
rentibus oculis tuis, amore nimio laboras. Ergo mihi
ausculta, nec te rursus praecipitio, vel ullo mortis ac·
cersito genere perimas. Luctum desine, et pone moe
rorem, precibusque potius Cupidinem, Deorum ma·
nimum percole; et, utpote adolescentem delicatum
luxuriosumque blandis obsequiis promerere.'’

Sic locuto Deo pastore, nulloque sermone reddi-
to, sed adorato tantum Numine salutari, Psyche per-
git ire. Sed antequam multum viae laboranti vestigio
pererrasset, inscio quodam tramite iam delabente,
accedit quamdam civitatem, in qua regnum maritus
unius sororis eius obtinebat. Qua re cognita, Psyche

111. Nulla Dea eius nominis, sed auctor tibiam significat,
quae ex canna, nundine, primum lieri solebat, quarum plures,
quaeque altera brevior, sonoque ob id acutior, organum effici·
ebant, quo Pan canere consuevit.

 

