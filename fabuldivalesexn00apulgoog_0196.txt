anon nr asrcrra 185

“Ego quidem, simplicissima Psyche, parentis meae
praeceptorum hnmemor, quae te miseri extremique
hominis devinctam cupidine, infimo matrimonio ad·
dici iusserat, ipse potius amator advolavi tibi. Sed hic
feci leviter, scio; et praeclarus ille sagittarius, ipse
me telo meo percussi, teque coniugem meam feci, ut
bestia scilicet tibi viderer, et terro caout excideres
meum, quod istos amatores tuos oculos gerit. Hic tibi
identidem semper cavenda censebam, hic benevole
remonebam. Sed illae quidem consiliatrices egregiae
tuae, tam perniciosi magisterii¹⁰q dabunt actutum
mihi poenas, te vero tanturn fuga meapunive10,” et
cum termino sermonis, pennis in altum se proripuit.

Psyche vero humi prostrata, et quantum visu
poterat, volatus mariti prospiciens, extremis, afflige·
bat lamentationibus animum. Sed ubi remigio plumae
raptum maritum proceritas spatii fecerat alienum,
per proximi fluminis marginem praecipitem se dedit.
Sed mitis fluvius, in honorem Dei scilicet, qui et ipsas
aquas urere consuevit, metuens sibi, confestim earn
innoxio volumine super ripam florentem herbis ex·
posuit.

Tunc forte Pan, Deus rusticus, iuxta supercili-
um¹¹⁰ amnis sedebat, complexus hic humo Cannam

109. Quod sorores tamquam ludimagistro, sire praeceptri-
ces, eam facinus docuerunt; officium magistri.
110. Ripa, praesertim elatior, iugi instar.

 

