174 ouon ur esron

Ergo igitur si posthac pessirnae illae lamiae,81 noxiis
animis armatae venerint, venient autem, scio, neque
omnino sermonem conferas, et, si id tolerare pro ge·
nuina simplicitate, proque animi tui teneritudine non
poteris, certe de marito nil quidquam vel audias, vel
respondeas. Futurum enim est, ut prolis nobis nasca-
tur, quae, si texeris nostra secreta silentio, divina erit,
si profanaveris, fiet mortalis”

Nuntio Psyche laeta florebat, et divinae sobolis
solatio plaudebat, et futuri pignoris gloria gestiebat,
et materni nominis dimitate gaudebat.

Crescentes dies et menses exeuntes anxia nume
rat, ei sui status nescia rudimenta miratur. Sed iam
pestes illae, teterrimaeque Furiae anhelantes vipera-
rum virus, et festinantes, impia celeritate navigabant.

Tunc sic iterum momentarius maritus suam Psy·
chem admonet:

“Dies ultima, et casus extremus, et sexus infe·
stus, et sanguis inimicus iam sumpsit arma, et castra
commovit, et aciem direxit, et classicum personuit.
Iam mucrone destricto iugulum tuum nefariae tuae
sorores petunt. Heu quantis urgemur cladibus Psy·
che, dulcissima! Tui nostrique miserere; religiosa·
que continentia domum, maritum, teque, et istum

81. Lamia, a, mulier vetula, malefica, quae noctu circum·
errat, infantum sanguinem sugit, saga

 

