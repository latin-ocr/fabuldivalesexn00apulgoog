70 numnnmuno arque rasni

sciscitatae, quinam ipse tarn crudelis esse potuisset,
ut quamlibet earum requiri posse autumaret, ut do·
mum immanis monstri adiret, etiamsi id sui servandi
causa fieret.

“Culpa Pulchritudinis id factum est,” inqui·
bant illae. “Quare ipsa non postulavit rem quamdam
ordinariam, ut nos fecimus?”

“si culpa mea id factum est,” denique respondit
Pulchritudo, “ipsa me ad domum Bestiae conferam.’'

Pater, fratresque sui edixerunt se id non passu·
ros, ipsa tamen secum ire statuit, atque nihil quod
pater, fratresque dicere aut agere poterant, eam a
proposito deterruit.

Post mensem exactum Pulchritudo cum patre
domo abequitavit, et quamvis metu omnis tremeret,
id minime prodidit. Ut iam antea, equus mercatoris,
etiamsi ipse non, viam probe novit, et hinc, paullo
post solis occasum in locum pervenerunt.

Xystus, totusque iamdus luminibus refulgebant,
quoniam cunctae statuae faculas gerebant. Verumta-
men, ut antea, nulus mortalium videbatur locum in·
colere.

Ascendentes perambulabant resonantia cubicula,
quae millenis candelis accensis summo splendore erant
collustrata, donec ad illud venissent, in quo mercator
ante mensem pernoctasset. Mensula ibidem stabat
cum coena pro duobus apparata. Pulchritudo formi-

 

