Purcnnrruno CONSOPITA 55

sylvis albicantibus, anquirebat ab accolis, quae eae res
essent Rustici regionis ei narraverunt quae faudo ab
avis audiverunt. Eorum aliqui retulerunt vetustum
illud esse castellum a spectris infestatum aliis pla·
cuit locum eum esse ubi cuncti eius regionis magi
congregari, lauteque agere consuevissent. Maxime
tamen vulgata opinio volebat monstrum quoddam
anthropophagum¹⁸ illic sedes fixas habere, quod omnes
quos capere posset pueros, rapere, ac per otium de·
vorare soleret. Monstrum illud persequi neminem pos·
se aiebant, quod praeter illud ipsum densas sylvas ne·
mo penetrare quiret

Regius itaque adolescens nec quid, nec cui cre-
deret, scivit. Aliquis denique rusticus aetate prove-
ctior haec narrabat adolescenti: “Celsissime Princeps,
plus quam quinquaginta ab hinc annis audivi aliquem
patri meo narrare, aliquam ibi latere Regiam Filiam,
omniurn in orbe terrarum pulcherrimam. Eam ibi
centum annos dormiendo degere oportuisse, foreque
ut aliquis Regius Filius eam post lapsum centesimi
anni expergefactums esset.” Auditis his Regius luve-
nis animo admodum commotus est. Nihil enim dubi·
tabat id sibi a fatis commissum, ut soporem puella
rumperet, insuper et amore atque ambitione etiam
accensus, continuo statuit experiri, utrum relata ve·
ra essent.

1. Anthropophagos, ·s‘, carne bumana vescens

 

