Puucrnununo Arous susm 71

dine erat aegra; attamen quum liceret, et ex fame si·
mul laboraret, ipsa, cum patre und, famem suam ad-
fatim levavit.

Coenam non ante finiverunt quam ingens boatus,
saevior quam sive tauri, sive leonis, aulas palatii re·
sonans percucurrit, quum denique Bestia coram appa-
ruit. Pulchritudo brachiis paternis desperata se appli-
cuit. Vixse prae terrore acorruendo continere valuit.

“Haecne est filia quae huc sua sponte venit?”
quaerit Bestia. “Ipsa mihi non videtur admodum
velle.”

Pulchritudo inde intellexit se non satis civilem
praebuisse. Magno itaque conatu se a patre retraxit,

seque in politiorem habitum erexit, etiamsi omnibus
artubus tremeret.

“Salvus sis, mi Here,” fatur igitur ipsa.

“Haud expedit te ita me vocare,” ait Bestia. “Ego

etenim Bestia sum, tu autem Pulchritudo. Satius est
res propriis nominibus vocare. Propriane tua sponte
huc venisti ?''

“Sic, sane, mea Bestia.’'

“Factum bene. Tu vero,” ait Bestia ad mercato·
rem conversa, “cras domum ibis. ln cubiculo conti·
guo, ubi hanc noctem exiges, res quasdam reperies,
quas licebit tibi tecum domum referre. Faustam tibi
noctem! Vale !'’

His auditis mercator discessit, eosque solos reli-

 

