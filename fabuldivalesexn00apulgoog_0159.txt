148 eaonomvu

Nobis fabulas divales ex Anglico in Latinum ver·

¹ tentibus, praeter similitudinem argumenti, alia quo·

que ratio suadere videbatur, quare Apuleii nostri in·
signem tabellam catalogo nostro ad evulgandum ad·
scriberemus: ipsa nempe Latinitas Apuleii Romana,
ut ea, nostrae Latinitati iuxtapositai, Lectoribus bene·
volis copia comparationis instituendae daretur, ut vel
inde aliquem fructum doctrinae sibi carpere liceret.

Utrum Lucius, heros iabulae Metamorphoseon,
cum Auctore idem sit, quod hodie iam addubitatur,
in medio relinquam. Quod pauculas sententias, non·
nulaque verba aut delenda aut mutanda omnes nostri
aevi interpretes ratum censuimus: non moribus Au·
ctoris, sed discrimini attribuendum est, quod inter
mores omnis prorsus vetustatis atque aevi nostri in-
tercedit.

Quod ad stylum dictionemque attinet Apulleii,
sufficiat animadvertere omnes scriptores omnis aeta-
tis et linguae suum habere stylum, adeo, ut stylus
omnino speculum sit animi scribentis, proinde homo
ipse. Quum vero nulli duo homines sive corpore, sive
animo, inter se prorsus similes esse queant, unius, aut
alterius, stylum normam statuere, cui omnes scripto·

res se accommodare debeant, insanire est. Styli diffe-
runt secundum gradum culturae, conceptuum, habi·
tus, dotumque naturae diversitates. Nullus auctorum
Romanorum fingi potest quin Ciceronem, Livium,

 

