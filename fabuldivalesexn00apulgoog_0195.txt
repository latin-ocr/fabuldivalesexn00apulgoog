184 huon ur esicus

num articuli nixu fortiori pupugit altius, ut per sum·
mam cutim roraverint parvulae sanguinis rosei gut·
tae. Sic ignara Psyche, sponte in Amoris incidit amo-
rem. Tunc magis magisque cupidine flagrans Cupidi-
nis, prona in eum efflictim inhians, patulis ac petu-
lantibus suaviis festinanter ingestis, de somni men·
sura metuebat. Sed dum bono tanto percita, saucia
mente fluctuat, lucerna illa, sive perfidia pessima,
sive invidia noxia, sive quod tale corpus contingere,
et quasi basiare et ipsa gestiebat: evomuit de sum·
ma luminis sui stillam ferventis olei super humerum
Dei dextrum. Hem audax et temeraria lucerna, et
amoris vile ministerium, ipsum ignis totius Deum
aduris, quum te scihcet amator aliquis, ut diutius cu·
pitis etiam nocte potiretur, primus invenerit! Sic
inustus exsiliit Deus, visaque detectae fidei colluvie,
prorsus ex oculis et manibus infelicissimae coniugis
tacitus avolavit.

At Psyche statim resurgentis eius crure dextro
manibus ambabus arrepto, sublimis evectionis appen-
dix miseranda, et per nubilas plagas penduli comita·
tus extrema cousequa,¹⁰8 tandem fessa delabitur solo.
Nec Deus amator humi iacentem deserens, involavit
proximam cupressum, deque eius alto cacumine sic
eam graviter commotus affatur:

108. Consequens, ue sequitur, pendebat enim de crure
sursum volantis Dei Cupi 'nie sequebaturque eum invita.

 

